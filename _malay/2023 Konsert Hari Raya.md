---
title: 2023 Konsert Hari Raya
permalink: /malay/permalink/
description: ""
---
#### Konsert Hari Raya

Buat julung-julung kalinya, konsert Hari Raya telah diadakan secara langsung pada tahun ini sejak wabak Covid melanda. Konsert kami dipenuhi dengan persembahan menarik dan aktiviti yang menyeronokkan. Berikut merupakan acara-acara yang telah menjadikan konsert kali ini sangat bermakna buat AIPS:

ğŸ¥ Paluan kompang bergema di seluruh dewan, berkat bakat luar biasa pelajar Bahasa Melayu Lanjutan kami dari Darjah 3 & 4. Kami juga besar hati kerana persembahan itu turut disertai oleh guru-guru kami yang berdedikasi: Puan Hayati, Puan Rachelle Tan, Puan Michelle Tan, Puan Deepa, Puan Maha, Puan Mahfoza & diketuai oleh Cikgu Halina yang cukup berbakat!

Persembahan silat pula mempamerkan bakat pelajar kami, Mika & Rezal  dibimbing oleh guru mereka, Cikgu Zubaidah. Kemahiran seni bela diri mereka benar-benar memukau penonton.  

ğŸ“š Kuiz Hari Raya yang menyeronokkan juga telah diacarakan oleh Rakan Bahasa, Naurah & Haaniyah dari 4 Honesty. Kuiz itu menguji pengetahuan murid tentang bulan Ramadan & Syawal.

Kedua-dua naib pengetua kami, Puan Jaslin & Puan Wai, turut serta dalam permainan 'Teka Kuih', menambahkan keseronokan lagi pada segmen kuiz. Keriangan dan gelak tawa mereka mengisi udara ketika mereka mengambil bahagian dalam kuiz yang menyeronokkan ini.

Pemenang pertandingan 'Kotak Ketupat' juga diumumkan semasa konsert kami, diiringi sorakan dan tepukan gemuruh para penonton.

Akhirnya, segmen interaktif mengenai muzik tradisional Melayu oleh Nadi Singapura memberikan kami peluang untuk menikmati seni warisan budaya Melayu yang kaya dengan nilai estetika.

Konsert Hari Raya yang diadakan secara langsung kali ini mengingatkan kami tentang bagaimana keluarga AIPS sentiasa bersatu padu, walaupun berbilang bangsa dan agama. Kami ingin mengucapkan ribuan terima kasih kepada semua murid, tenaga pengajar serta ahli PSG yang telah sama-sama menjayakan konsert pada tahun ini.

![](/images/2023%20hari%20raha.jpg)